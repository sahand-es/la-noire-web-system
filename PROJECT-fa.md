# پروژه درس برنامه‌سازی وب
**استاد:** علی ابریشمی  
**طراحان پروژه:**  
- مانی ابراهیمی  
- مهدی جعفری  

**پاییز ۱۴۰۴ — دانشکده مهندسی کامپیوتر**

---

## فهرست مطالب

1. [مقدمه](#مقدمه)  
   1.1 [نکات و قوانین پروژه](#نکات-و-قوانین-پروژه)  
   1.2 [ملاک‌های ارزیابی](#ملاکهای-ارزیابی)  
   1.3 [چک‌پوینت‌ها](#چکپوینتها)  
   - 1.3.1 [چک‌پوینت اول](#چکپوینت-اول)  
   - 1.3.2 [چک‌پوینت دوم](#چکپوینت-دوم)  
   1.4 [گزارش پروژه](#گزارش-پروژه)  
   1.5 [راهنمای انجام پروژه](#راهنمای-انجام-پروژه)

2. [شرح کلی پروژه](#شرح-کلی-پروژه)  
   2.1 [توضیحات اولیه](#توضیحات-اولیه)  
   2.2 [سطوح کاربری](#سطوح-کاربری)  
   2.3 [استک مورد استفاده پروژه](#استک-مورد-استفاده-پروژه)

3. [جزئیات پروژه](#جزئیات-پروژه)  
   3.1 [رده‌های پلیس](#ردههای-پلیس)  
   3.2 [سطح جرائم](#سطح-جرائم)

4. [روندها](#روندها)  
   4.1 [ثبت‌نام و ورود](#ثبتنام-و-ورود)  
   4.2 [تشکیل پرونده](#تشکیل-پرونده)  
   - 4.2.1 [تشکیل پرونده از طریق ثبت شکایت](#تشکیل-پرونده-از-طریق-ثبت-شکایت)  
   - 4.2.2 [تشکیل پرونده از طریق ثبت صحنه جرم](#تشکیل-پرونده-از-طریق-ثبت-صحنه-جرم)  
   4.3 [ثبت شواهد](#ثبت-شواهد)  
   - 4.3.1 [استشهاد شاهدان یا افراد محلی](#استشهاد-شاهدان-یا-افراد-محلی)  
   - 4.3.2 [شواهد یافتی: زیستی و پزشکی](#شواهد-یافتی-زیستی-و-پزشکی)  
   - 4.3.3 [شواهد یافتی: وسایل نقلیه](#شواهد-یافتی-وسایل-نقلیه)  
   - 4.3.4 [شواهد یافتی: مدارک شناسایی](#شواهد-یافتی-مدارک-شناسایی)  
   - 4.3.5 [شواهد یافتی: سایر موارد](#شواهد-یافتی-سایر-موارد)  
   4.4 [حل پرونده](#حل-پرونده)  
   4.5 [شناسایی مظنونین و بازجویی](#شناسایی-مظنونین-و-بازجویی)  
   4.6 [محاکمه](#محاکمه)  
   4.7 [وضعیت مظنونین](#وضعیت-مظنونین)  
   4.8 [پاداش](#پاداش)  
   4.9 [پرداخت وثیقه و جریمه (اختیاری)](#پرداخت-وثیقه-و-جریمه-اختیاری)

5. [صفحات مورد نیاز](#صفحات-مورد-نیاز)  
   5.1 [صفحه اصلی (خانه)](#صفحه-اصلی-خانه)  
   5.2 [صفحه ورود و ثبت‌نام](#صفحه-ورود-و-ثبتنام)  
   5.3 [داشبورد ماژولار](#داشبورد-ماژولار)  
   5.4 [تخته کارآگاه](#تخته-کارآگاه)  
   5.5 [تحت پیگیری شدید](#تحت-پیگیری-شدید)  
   5.6 [وضعیت پرونده‌ها و شکایات](#وضعیت-پروندهها-و-شکایات)  
   5.7 [گزارش‌گیری کلی](#گزارشگیری-کلی)  
   5.8 [ثبت و بررسی مدارک](#ثبت-و-بررسی-مدارک)

6. [موارد مورد بررسی تحویل چک‌پوینت اول](#موارد-مورد-بررسی-تحویل-چکپوینت-اول)

7. [موارد مورد بررسی تحویل چک‌پوینت دوم](#موارد-مورد-بررسی-تحویل-چکپوینت-دوم)

8. [آموزش‌های مرتبط](#آموزشهای-مرتبط)

---

# فصل ۱
## مقدمه

### نکات و قوانین پروژه
- حتماً تمامی صفحات این مستند را پیش از اقدام به انجام پروژه مطالعه بفرمایید.
- **استک توسعه** این پروژه:
  - **Back-end:** Django REST Framework (DRF)
  - **Front-end:** React یا NextJS  
  استفاده از فریم‌ورک دیگر مورد پذیرش نخواهد بود.
- پروژه در قالب گروه‌های سه‌نفره انجام می‌شود و طی **۲ چک‌پوینت** تحویل خواهد شد.
- چک‌پوینت اول: توسعه Back-end با DRF
- چک‌پوینت دوم: توسعه Front-end با React یا NextJS
- این مستند تمام توضیحات لازم برای انجام دو چک‌پوینت را در بر دارد. با وجود راهنمایی‌ها، **نیازسنجی‌ها و تصمیم‌گیری‌ها** برای ساخت یک سامانه **قابل نگهداری** بر عهده شماست.
- پروژه نیاز به یک **گزارش نهایی** دارد که در قالب PDF یا Wiki (GitHub/GitLab) تحویل می‌شود.
- گزارش به خودی خود نمره ندارد، اما وجود آن شرط اصلی کسب نمره پروژه (۸ نمره) است.
- استفاده از هوش مصنوعی بلامانع است، اما به بخش گزارش‌های این فصل دقت کنید.

### ملاک‌های ارزیابی
برای هر چک‌پوینت و تحویل نهایی، ملاک‌های زیر برای ارزیابی پروژه وجود دارد:
1. برآورده کردن نیازمندی‌های مذکور در مستند پروژه
2. تمیز و قابل نگهداری بودن کد و رعایت اصول مطرح‌شده در کلاس
3. تسلط کامل همه اعضا روی کد پروژه
4. مشارکت تمامی اعضا

> توجه: در تحویل نهایی یک گزارش مکتوب کلی نیز از پروژه تحویل گرفته خواهد شد.  
> مبنای مشارکت بر اساس تعداد کامیت‌های موجود روی مخزن پروژه خواهد بود. حداقل **۱۵ کامیت** برای کسب نمره هر چک‌پوینت لازم است. مخزن (یا مخازن) کد پروژه باید عمومی و قابل دسترسی باشد.

**اصطلاحات:**
- Development Stack
- Back-end
- Front-end
- Maintainable System
- Wiki
- GitHub
- GitLab
- Maintainable

### چک‌پوینت‌ها

#### چک‌پوینت اول
در چک‌پوینت اول صرفاً Back-end پروژه تحویل گرفته خواهد شد. هر endpoint مورد نیاز باید:
- خطایابی مناسب داشته باشد (Proper Error Handling)
- مدیریت سطوح دسترسی مناسب داشته باشد (Proper Access Management)
- اصول REST و اصول مهندسی نرم‌افزار را رعایت کند

#### چک‌پوینت دوم
در چک‌پوینت دوم Front-end پروژه (متصل به Back-end) تحویل گرفته خواهد شد. ممکن است به دلایل مختلف نیاز به تغییر در Back-end باشد و این تغییرات مانعی ندارد و تشویق می‌شود.

> اگر از چک‌پوینت اول حداقل ۸۰٪ نمره کسب کرده باشید، می‌توانید ۲۰٪ باقی‌مانده را در چک‌پوینت دوم تحویل دهید.

### گزارش پروژه
پیشنهاد می‌شود گزارش را در انتهای پروژه انجام ندهید؛ هم‌زمان با پروژه در Wiki گیت‌هاب/گیت‌لب بنویسید یا در Obsidian (Markdown) نگارش کنید و خروجی PDF بگیرید.

گزارش باید شامل موارد زیر باشد:
- مسئولیت‌ها و کارهای انجام‌شده توسط هر عضو
- قراردادهای توسعه (نام‌گذاری، قالب پیام کامیت‌ها و ...)
- نحوه مدیریت پروژه (چگونگی تولید و تقسیم وظایف)
- موجودیت‌های کلیدی سامانه به همراه دلیل وجود آن‌ها
- حداکثر ۶ مورد از پکیج‌های NPM استفاده‌شده به همراه خلاصه کاربرد و توجیه استفاده
- چند نمونه کد تولیدشده توسط هوش مصنوعی
- ضعف‌ها و قوت‌های هوش مصنوعی در توسعه Front-end
- ضعف‌ها و قوت‌های هوش مصنوعی در توسعه Back-end
- نیازسنجی‌های ابتدایی و نهایی پروژه و تحلیل قوت/ضعف تصمیم‌ها

> عدم تطابق گزارش با پروژه، به منزله عدم تحویل آن محسوب می‌شود.

### راهنمای انجام پروژه
برای چک‌پوینت اول توصیه می‌شود از طراحی مدل‌های موجودیت‌ها شروع کنید؛ زیرساخت کل سامانه روی همین مدل‌ها و روابط شکل می‌گیرد.

- Endpointها باید بر اساس طراحی مدل‌ها ساخته شوند (نه برعکس).
- رعایت اصول REST، مدیریت درست دسترسی‌ها، خطایابی مناسب و ارائه Swagger کامل ضروری است.
- معیار این فاز: Back-end بدون ابهام، تمیز، تست‌پذیر و آماده اتصال به Front-end باشد.

در چک‌پوینت دوم تمرکز باید روی پیاده‌سازی دقیق، کارآمد و ماژولار رابط کاربری باشد:
- همه صفحات مطابق نیازمندی‌ها و منطقی از نظر UI/UX باشند.
- جریان‌های پیچیده مانند Detective Board، وضعیت پرونده‌ها، نمایش تحت تعقیبی‌ها و پنل ادمین باید بدون بار اضافی روی Back-end کار کنند.
- داکرایز کامل پروژه، رعایت الگوهای مهندسی در ساخت کامپوننت‌ها، تست Front-end و مدیریت state مهم هستند.

---

# فصل ۲
## شرح کلی پروژه

### توضیحات اولیه
احتمالاً تا کنون نام بازی **L.A. Noire** از شرکت Rockstar را شنیده‌اید. در این بازی شما نقش یک کارآگاه را دارید که در شهر لس‌آنجلس مشغول حل پرونده‌های جنایی است. چون داستان بازی در اوایل دهه ۴۰ میلادی اتفاق می‌افتد، تقریباً تمام امور اداره پلیس دستی و کاغذی انجام می‌شود.

حال در سال **۲۰۲۵** اداره پلیس شهر تصمیم گرفته امورات خود را خودکار کند و داده‌ها را روی ماشین ذخیره کند. شما موظفید یک سامانه تحت وب برای این اداره ایجاد کنید تا نیازمندی‌های ذکرشده را برآورده کند. همچنین در این مستند، روندها و سطوح دسترسی دخیل در آن‌ها بحث می‌شوند.

### سطوح کاربری
نقش‌های پایه کاربران به طور کلی به دسته‌های زیر تقسیم می‌شوند:
- مدیر کل سامانه (Administrator)
- رئیس پلیس (Chief)
- کاپیتان (Captain)
- گروهبان (Sergent)
- کارآگاه (Detective)
- مامور پلیس و افسر گشت (Police Officer / Patrol Officer)
- کارآموز (Cadet)
- شاکی و شاهد (Complainant / Witness)
- متهم و مجرم (Suspect / Criminal)
- قاضی (Judge)
- پزشک قانونی (Coroner)
- کاربر پایه (Base user)

> بدون نیاز به تغییر در کد، مدیر سامانه باید بتواند نقش جدید اضافه کند یا نقش‌های موجود را حذف/تغییر دهد.

### استک مورد استفاده پروژه
- **Front-end:** React یا NextJS
- **Back-end:** Django REST Framework
- **Database (پیشنهادی):** PostgreSQL

---

# فصل ۳
## جزئیات پروژه

### رده‌های پلیس

#### کارآموز
کارآموز پایین‌ترین رده کارمند اداره پلیس است. وظیفه اصلی او پالایش و صحت‌سنجی اولیه شکایت‌های دریافتی و در صورت نبود اشکال، ارسال به رده‌های بالاتر برای تشکیل پرونده است.

#### پزشک قانونی
مسئول بررسی و تایید یا رد شواهد زیستی و پزشکی است.

#### افسر پلیس و افسر گشت
با فعالیت‌های میدانی، هرگونه پدیده مشکوک یا جرایمی که با آن مواجه می‌شوند را برای تشکیل پرونده گزارش می‌دهند.

#### کارآگاه
به دنبال شواهد می‌گردد و با استدلال ارتباط میان آن‌ها را تحلیل می‌کند. پس از تحلیل پرونده، مظنونین را مشخص و به گروهبان اعلام می‌کند و در بازجویی همراهی می‌کند.

#### گروهبان
همکار و ناظر اصلی کارآگاه برای حل پرونده است. حکم جلب و بازجویی مظنونین را صادر می‌کند و احتمال مجرم بودن را تعیین و گزارش می‌دهد.

#### کاپیتان
پرونده را تایید و به قوه قضائیه ابلاغ می‌کند تا محاکمه انجام شود.

#### رئیس پلیس
در جرایم بحرانی، به جای کاپیتان مظنونین را جهت محاکمه به قوه قضائیه ارجاع می‌دهد.

### سطح جرائم

#### سطح ۳
جرایم خرد مانند خردِ دزدی و کلاهبرداری خرد.

#### سطح ۲
جرایم بزرگ‌تر مانند سرقت اتومبیل.

#### سطح ۱
جرایم بزرگ مانند قتل.

#### سطح بحرانی
جرایم کلان مانند قتل سریالی یا ترور یک شخص مهم.

---

# فصل ۴
## روندها

### ثبت‌نام و ورود
هر کاربر ابتدا با تعیین حداقل موارد زیر یک حساب با نقش کاربر عادی می‌سازد:
- نام کاربری
- رمز عبور
- ایمیل
- شماره تماس
- نام و نام خانوادگی
- کد ملی

سپس مدیر سامانه نقش(ها)ی مورد نیاز را به کاربر می‌دهد.

ورود با رمز عبور و یکی از موارد زیر انجام می‌شود:
- نام کاربری
- کد ملی
- شماره تماس
- ایمیل

> همه موارد باید یکتا باشند.

### تشکیل پرونده
پرونده زمانی شروع می‌شود که:
- شاکی شکایت ثبت کند، یا
- یکی از رده‌های پلیس (غیر از کارآموز) صحنه جرم را ببیند یا گزارشی دریافت کند و بخواهد ثبت کند.

#### تشکیل پرونده از طریق ثبت شکایت
- شاکی وارد سامانه می‌شود و درخواست تشکیل پرونده می‌دهد و اطلاعات را وارد می‌کند.
- اطلاعات به کارآموز می‌رسد برای بررسی.
- اگر کامل و صحیح باشد، به افسر پلیس ارسال می‌شود.
- اگر افسر پلیس تایید کند، پرونده تشکیل می‌شود.

نکات:
- اگر کارآموز نقص ببیند، به شاکی برمی‌گرداند تا اصلاح کند.
- بازگشت پرونده به شاکی باید دارای پیام خطا باشد که کارآموز درج کرده.
- اگر افسر پلیس نقص ببیند، پرونده مستقیم به شاکی برنمی‌گردد و به کارآموز برای بررسی مجدد بازمی‌گردد.
- اگر شاکی ۳ بار اطلاعات ناقص/غلط وارد کند، پرونده باطل می‌شود و دیگر برای بررسی به پلیس نمی‌رود.
- ممکن است پرونده چند شاکی داشته باشد؛ اطلاعات شاکیان توسط کارآموز تایید/رد می‌شود.

#### تشکیل پرونده از طریق ثبت صحنه جرم
- یکی از رده‌های پلیس غیر از کارآموز صحنه جرم را مشاهده می‌کند یا شاهدان گزارش می‌دهند.
- پلیس زمان/ساعت را در پرونده ثبت می‌کند.
- شماره همراه و کد ملی شاهدان برای پیگیری ثبت می‌شود.
- فقط یک رده مافوق باید پرونده را تایید کند (اگر رئیس پلیس ثبت کند تایید لازم نیست).
- در ابتدا شاکی ندارد اما ممکن است به مرور شاکی(ها) اضافه شوند.

### ثبت شواهد
شواهد به دو دسته تقسیم می‌شوند. نکات مهم:
- همه شواهد شامل عنوان و توضیحات هستند.
- همه شواهد باید تاریخ ثبت داشته باشند.
- همه شواهد یک ثبت‌کننده دارند.

#### استشهاد شاهدان یا افراد محلی
روی هر پرونده می‌توان رونوشت صحبت شاهدان را ثبت کرد. همچنین ممکن است افراد محلی تصویر/ویدیو/صوت مرتبط داشته باشند.

#### شواهد یافتی: زیستی و پزشکی
برای مثال لکه خون، تار مو یا اثر انگشت باید توسط پزشک قانونی یا بانک داده هویتی بررسی و تایید شوند. باید با عنوان، توضیحات و یک/چند تصویر ذخیره شوند. نتیجه پیگیری ابتدا خالی است و بعداً ممکن است پر شود.

#### شواهد یافتی: وسایل نقلیه
مدل، پلاک و رنگ باید ثبت شود. اگر پلاک ندارد، شماره سریال درج می‌شود. پلاک و سریال نمی‌توانند همزمان مقدار داشته باشند.

#### شواهد یافتی: مدارک شناسایی
اطلاعات مدرک به صورت کلید-مقدار ذخیره می‌شود. تعداد کلید-مقدارها محدود نیست و حتی ممکن است وجود نداشته باشد (مثلاً فقط نام روی کارت باشد).

#### شواهد یافتی: سایر موارد
در قالب یک رکورد عنوان-توضیح ذخیره می‌شوند.

### حل پرونده
پس از تشکیل، پرونده می‌تواند توسط کارآگاه بررسی شود:
- کارآگاه یک **تخته کارآگاه (Detective board)** دارد که مدارک/شواهد روی آن قرار می‌گیرند.
- کارآگاه می‌تواند مدارک مرتبط را با یک خط قرمز به هم وصل کند.
- سپس مظنونین اصلی را به گروهبان اعلام می‌کند و منتظر تایید می‌ماند.
- گروهبان مدارک را بررسی می‌کند و علل کارآگاه را با سوابق مظنونین تطبیق می‌دهد.
- اگر موافق باشد پیام تایید می‌رود و دستگیری شروع می‌شود؛ اگر مخالف باشد پیام مخالفت می‌فرستد و پرونده باز می‌ماند.
- مدارک جدید حین حل پرونده می‌تواند اضافه شود و برای هر کدام یک اعلان (Notification) باید به کارآگاه برسد.

### شناسایی مظنونین و بازجویی
پس از دستگیری:
- گروهبان و کارآگاه هر کدام از ۱ تا ۱۰ احتمال گناهکاری مظنون را تعیین می‌کنند.
- امتیازها به کاپیتان می‌رسد و او نظر نهایی را با اظهارها، مدارک و امتیازها تعیین می‌کند.
- در جرایم بحرانی، رئیس پلیس نیز باید نظر کاپیتان را تایید یا رد کند.

### محاکمه
مظنون باید به دادگاه برود. قاضی باید تمام پرونده را همراه شواهد و مدارک و مشخصات کامل همه افراد دخیل ببیند. سپس رای نهایی (بی‌گناه/گناهکار) و مجازات ثبت می‌شود.

### وضعیت مظنونین
از زمانی که شخصی مظنون شناخته شود، تحت تعقیب قرار می‌گیرد. اگر بیش از یک ماه تحت تعقیب باشد، وارد وضعیت **تحت پیگیری شدید** می‌شود و در صفحه‌ای که همه کاربران می‌بینند عکس و مشخصاتش قرار می‌گیرد.

**تبصره ۱: رتبه‌بندی صفحه تحت پیگیری شدید**
max(Lj) · max(Di)
- `Lj`: بیشترین روزهایی که یک جرم در یک پرونده باز تحت تعقیب بوده
- `Di`: بیشترین درجه جرم (۱ تا ۴ برای سطح ۳ تا بحرانی)

در پایین اطلاعات هر شخص، باید پاداشی برای اطلاعات مربوط به او ثبت گردد که از فرمول زیر به دست می‌آید (ریال):
max(Lj) · max(Di) · 20,000,000

### پاداش
- کاربر عادی وارد سامانه می‌شود و اطلاعاتی درباره یک پرونده یا مظنون ثبت می‌کند.
- افسر پلیس بررسی اولیه می‌کند: اگر نامعتبر باشد رد می‌شود، اگر معتبر باشد برای کارآگاه مسئول پرونده ارسال می‌شود.
- اگر کارآگاه تایید کند، به کاربر اطلاع داده می‌شود و یک شناسه یکتا (Unique ID) داده می‌شود تا با ارائه آن به اداره پلیس پاداش را دریافت کند.
- تمام رده‌های پلیس باید با وارد کردن **کد ملی شخص + کد یکتا** مبلغ پاداش و اطلاعات مرتبط را ببینند.

### پرداخت وثیقه و جریمه (اختیاری)
مظنونین جرایم سطح ۲ و ۳ برای آزادی (با تایید گروهبان برای سطح ۳) می‌توانند با پرداخت وثیقه/جریمه آزاد شوند. مبلغ توسط گروهبان تعیین می‌شود و سامانه باید به یک درگاه پرداخت متصل باشد.

---

# فصل ۵
## صفحات مورد نیاز

### صفحه اصلی (خانه)
- معرفی کلی سامانه به همراه اداره پلیس و وظایف ایشان
- نمایش حداقل ۳ آمار از پرونده‌ها و وضعیت:
  - تعداد کل پرونده‌های حل‌شده
  - تعداد کل کارمندان سازمان
  - تعداد پرونده‌های فعال

### صفحه ورود و ثبت‌نام
صفحه اختصاصی برای ورود و ثبت‌نام کاربران.

### داشبورد ماژولار
برای هر حساب کاربری داشبورد متناسب نمایش دهید. داشبورد باید ماژولار باشد و بر اساس سطح دسترسی ماژول‌ها را نشان دهد.  
مثال: کارآگاه ماژول «تخته کارآگاه» را می‌بیند، پزشک قانونی نباید چنین ماژولی ببیند.

### تخته کارآگاه
- شامل مدارک/یادداشت‌ها
- قابلیت اتصال مدارک با خط قرمز
- Drag-and-Drop برای جابجایی
- امکان حذف/اضافه خطوط بین مدارک
- امکان Export to image برای ضمیمه کردن در گزارش

### تحت پیگیری شدید
نمایش مجرمان/مظنونان تحت پیگیری شدید با جزئیات.

### وضعیت پرونده‌ها و شکایات
هر کاربر بر اساس سطح دسترسی و قوانین، پرونده‌ها/شکایات مرتبط را می‌بیند و در صورت امکان ویرایش می‌کند.

### گزارش‌گیری کلی
برای قاضی، کاپیتان و رئیس پلیس:
- گزارش کلی از هر پرونده شامل: تاریخ تشکیل، شواهد، استشهادها، مظنونان (در صورت وجود)، مجرم، شاکی/شاکیان، نام و درجه همه افراد دخیل

### ثبت و بررسی مدارک
بر اساس روندها، برای هر کاربر و سطح دسترسی امکان ثبت و بررسی مدارک فراهم شود.

---

# فصل ۶
## موارد مورد بررسی تحویل چک‌پوینت اول

چک‌پوینت اول شامل Back-end پروژه است و از **۴۷۵۰ نمره** تشکیل می‌شود.

> یادآوری: شرط کسب نمره پروژه، وجود گزارش نهایی است و نبود آن باعث از دست دادن کل نمره پروژه (۸ نمره) + ۱/۵ امتیاز می‌شود.  
> Back-end باید مستند Swagger داشته باشد.

### چک‌لیست
- طراحی معقول و دقیق مدل‌های موجودیت‌ها مطابق نیازمندی‌ها (۷۵۰)
- وجود Endpointهای مناسب برای پاسخگویی نیازمندی‌ها (۱۰۰۰)
- وجود CRUD APIهای مورد نیاز، نه بیش‌تر نه کم‌تر (۲۵۰)
- رعایت اصول REST (۱۰۰)
- بررسی سطح دسترسی و پاسخ درخور در هر API Call (۲۵۰)
- پیاده‌سازی Endpointهای مناسب برای روندها (۴۰۰)
- پیاده‌سازی کنترل سطح دسترسی نقش‌-پایه (RBAC) (۲۰۰)
- تغییرپذیری نقش‌ها (ایجاد/حذف/تغییر نقش بدون تغییر کد) (۱۵۰)
- ایجاد Endpointهای کارا و مناسب برای روندها (۱۱۰۰)
- ثبت‌نام و ورود (۱۰۰)
- تشکیل پرونده (۱۰۰)
- ثبت شواهد (۱۰۰)
- حل پرونده (۲۰۰)  
  > انتظار می‌رود طراحی‌ای برای Detective board داشته باشید تا در چک‌پوینت دوم کمترین نیاز به تغییر Back-end باشد.
- شناسایی مظنونین و بازجویی (۱۰۰)
- محاکمه (۱۰۰)
- وضعیت مظنونین (۱۰۰)
- پاداش (۱۰۰)
- پرداخت (۲۰۰)  
  > اتصال به درگاه پرداخت اهمیت دارد.
- Endpoint برای آمارهای مجتمع و کلی (Aggregated) (۲۰۰)
- پیاده‌سازی صحیح رتبه‌بندی مظنونین و مجرمان (۳۰۰)
- وجود صفحه بازگشت از درگاه پرداخت (۱۰۰)  
  > پیشنهاد می‌شود از Django Templates استفاده نکنید.
- داکرایز کردن Back-end و سرویس‌ها (۲۰۰)
- کامل و قابل اتکا بودن Swagger (مثال درخواست/پاسخ + توضیحات کامل) (۲۵۰)
- حداقل ۵ تست در ۲ اپ متفاوت (جمعاً حداقل ۱۰ تست) (۱۰۰)
- تمیزی کد و رعایت best practiceهای گفته‌شده (۱۰۰)
- شکاندن Back-end به تعداد معقولی اپ (۱۰۰)
- استفاده از قابلیت‌های Django/DRF و پرهیز از boilerplate تا حد امکان (۱۰۰)
- سهولت تغییر کد (اضافه/تغییر فیچر) (۱۰۰)

---

# فصل ۷
## موارد مورد بررسی تحویل چک‌پوینت دوم

در چک‌پوینت دوم Front-end پروژه بررسی می‌شود. طبیعتاً شما حق دست بردن در کد Back-end (به دنبال ایجاد زیرساخت بهتر برای پیاده‌سازی Front-end) دارید. اما سعی کنید تا جای ممکن از Back-end چک‌پوینت اول استفاده کنید. مجدداً در این فاز تمیزی کد شما و جزئیات فنی حائز اهمیت بوده و از بی‌کیفیتی کد پروژه به هیچ وجه چشم‌پوشی نخواهد شد.

> در پایان چک‌پوینت دوم، بارگذاری گزارش نهایی پروژه الزامی است و در غیر این صورت کل نمره پروژه از دست می‌رود و هیچ عذری مورد پذیرش نخواهد بود.

### چک‌لیست
- پیاده‌سازی مناسب صفحات (UI/UX مناسب و کارایی دقیق و مطابق نیازمندی‌ها) (۳۰۰۰)
- صفحه اصلی (۲۰۰)
- صفحه ورود و ثبت‌نام (۲۰۰)
- داشبورد ماژولار (۸۰۰)
- تخته کارآگاه (۸۰۰)
- تحت تعقیب شدید (۳۰۰)
- وضعیت پرونده‌ها و شکایات (۲۰۰)
- گزارش‌گیری کلی (۳۰۰)
- ثبت و بررسی مدارک (۲۰۰)
- پنل ادمین (غیر Django ولی با کارکرد مشابه) (۲۰۰)
- نمایش حالت Loading و Skeleton Layout (۳۰۰)
- داکرایز کل پروژه و استفاده از Docker Compose (۳۰۰)
- حداقل ۵ تست در Front-end (۱۰۰)
- مدیریت مناسب stateها (۱۰۰)
- صفحات Responsive (۳۰۰)
- رعایت best practiceهای گفته‌شده در کلاس درس و در اسلایدها (۱۵۰)
- رعایت چرخه حیات مناسب برای کامپوننت‌ها (Lifecycle) (۱۰۰)
- نمایش پیام خطاهای متناسب با شرایط (۱۰۰)
- سهولت تغییرپذیری در کد (۱۰۰)

---

# فصل ۸
## آموزش‌های مرتبط

### ۸.۱ طراحی و پیاده‌سازی صفحات واکنش‌گرا
- مستندات Media Queries — MDN
- راهنمای طراحی واکنش‌گرا — Web.dev
- راهنمای Flexbox — CSS Tricks
- Dribbble

### ۸.۲ پیاده‌سازی سطوح دسترسی در جنگو
- مفهوم RBAC
- نمونه ساده از پیاده‌سازی RBAC در Django
- مستندات Permissions — Django
- احراز هویت و کنترل دسترسی — Django
- Permissions in DRF

### ۸.۳ تست Back-end
- مستندات Unit Test در Python
- راهنمای Pytest
- آموزش تست Django
- DRF Tests

### ۸.۴ تست Front-end
- React Testing Library
- Jest
- Playwright

### ۸.۵ طراحی و ایجاد پایپ‌لاین
- GitLab CI/CD Pipelines
- GitHub Actions Documentation
- Docker با CI/CD

### ۸.۶ CI/CD
- Continuous Integration — Atlassian
- Continuous Delivery — ThoughtWorks

### ۸.۷ درگاه‌های پرداخت آزمایشی
- زرین‌پال
- آیدی‌پی
- بیت‌پی
